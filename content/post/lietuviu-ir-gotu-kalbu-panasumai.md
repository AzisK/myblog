+++
title = "Lietuvių ir gotų kalbų panašumai"
description = "Panašumai tarp lietuvių ir gotų kalbų"
date = 2023-08-19T02:13:50Z
author = "Ąžuolas Krušna"
tags = ["Lietuvių kalba", "Gotų kalba"]
+++

Sunus. 

Ką? Taip pat kaip lietuviškai? Sūnus?

Tikrinu. Taip, parašyta "sunus" gotiška abėcėle. Kaip tai gali būti? Kas tie gotai? Gerai, einu patikrinti kaip sūnus yra kitomis kalbomis.

Žinoma, panašu, net ir angliškai "son". Vokiškai "sohn", latviškai "dēls", nieko panašaus, kilo iš kažkur kitur, leniškai "syn", nors žinau, kad lenkai "y" taria trumpai ir labiau kaip "i", taigi tariasi kaip "sin", ukrainietiškai "син", tariasi panašiai kaip "sin". Gerai, o kaip sanskrito kalboj?

Sanskrite egzistuoja keli žodžiai sūnaus ekvivalentui, tačiau artimiausias yra "sūnu" (सूनु). Gerai, artimiau lietuvių kalbai yra dėl u ilgosios, tačiau gotiškai tai "sunus" atitinka visiškai, išskyrus tą "ū" akcentą.

Žiūriu į gotų abėcėlę, ten raidelės, žyminčios u ilgosios garsą nėra. Apie gotų kalbą nėra labai daug žinoma. Pirmieji rašmenys yra runomis, jos irgi neturi u ilgosios simbolio. Vėlesni rašmenys yra sukurti iš graikų bei lotynų abėcėlių mišinio vyskupo ir misionieriaus Ulfilo, kuris 4 a. pakrikštijo gotus ir išvertė jiems dalį Biblijos iš graikų kalbos. Dauguma žinių apie gotų kalbą ir yra iš šio Biblijos vertimo.

Sūnus lotynų ir graikų kalbomis yra visai kitaip užrašomas ir tariamas. Lotyniškai "filius", o graikiškai "υιός".

Gotų kalba niekas nebekalba, taigi nesužinosim kaip jie "sunus" tarė. Nei graikų, nei lotynų abėcėlės neturi raidės, atitinkančios lietuvišką "ū". Mano žiniomis apskritai tik lietuvių ir latvių kalbos turi "ū" garsą atitinkančia raidę. Nei vokiečių, nei lenkų, nei ukrainiečių kalbos neturi, anglų irgi. Angliškai, žinoma, dviguba "o" gali skambėti kaip "ū" --- moon (mėnulis) skamba kaip "mūn", ukrainiečių "y" gali skambėti tam tikruose žodžiuose kaip "ū" --- вухо (ausis) skamba kaip "vūcho", vokiečių "u" gali skambėti kaip "ū" --- Ureltern (protėviai) skamba kaip "ūreltern". Nežinom kaip tai skambėtų gotiškai. Gali būti, kad gotai, kaip ir lietuviai, sakė "sūnus", nors galėjo tarti ir kaip "sūnūs".

Gerai. O kur jie gyveno? Su kuo prekiavo?

_May the force be with you_
