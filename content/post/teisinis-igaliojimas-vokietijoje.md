---
title: Teisinis įgaliojimas Vokietijoje
description: Kaip suteikti teisinį įgaliojimą kitam asmeniui Vokietijoje?
date: 2025-07-17T04:00:00Z
author: "Ąžuolas Krušna"
tags: ["Vokietija", "Teisė", "Teisinis įgaliojimas", "Vairuotojo teisės"]
---

Teisinis įgaliojimas Vokietijoje vadinamas “Vollmacht” (*liet*. pilna teise).

Šis dokumentas suteikia teisę kitam žmogui atstovauti tavo vardu tam tikroje srityje. Pavyzdžiui, prisiregistruoti savo adresą Vokietijoje, atsiimti pasą, asmens tapatybės kortelę ar vairuotojo pažymėjimą.

### Teisinis įgaliojimas atsiimti vairuotojo teises

Aš užsisakiau vairuotojo pažymėjimą Vokietijoje, kurį gamina nuo 4 iki 6 savaičių, ir man suteikė atsiėmimo dieną tuo metu, kai aš nebūsiu Vokietijoje. Pradėjau gilintis ar yra galimybė kitam asmeniui atsiimti vairuotojo pažymėjimą už mane. Taip, Vokietija tokią galimybę siūlo suteikiant kitam asmeniui teisinį įgaliojimą atsiimti vairuotojo teises. Kaip jį paruošti?

Įgaliojimas neturi nustatytos formos, taigi yra laisvos formos, tačiau remiantis Berlyno savitarnos svetainėje esančiu pavyzdžiu, rekomenduoju įrašyti šias dalis:

1. Teisę suteikiančio (įgalinančio) asmens (*vok*. vollmachtgebende Person) vardą, pavardę, gimimo datą, adresą
2. Suteikiamas šiuo įgaliojimu teises
3. Teisę veikti gaunančio (įgaliojamo) asmens (*vok*. bevollmächtigte Person) vardą, pavardę, gimimo datą, adresą

Dar paprasčiau būtų atsisiųsti savitarnos svetainėje esantį įgaliojimo šabloną ir jį užpildyti. Žemiau galime jį matyti, o parsisiuntimo nuorodą rasime prie šaltinių.

{{< pdf src="../vollmacht_zur_abholung_von_dokumente.pdf" width="100%" height="500px" >}}

Viskas, tereikia atsispausdinti, pasirašyti, ir kitas žmogus galės už jus atsiimti jūsų vairuotojo teisių pažymėjimą. 

Dar galima pasirinkti atiduoti senąjį dokumentą keičiant nauju arba susigrąžinti negaliojantį. Be pasirinkimo dokumentas bus sunaikintas. Seni dokumentai, pavyzdžiui, vardo keitimo, negali būti grąžinti negaliojantys. 

Nepamiršk dar perduoti įgaliotam asmeniui dokumentų, reikalingų atsiimant vairuotojo teises: aplikacijos sertifikato bei pačių teisių.

Bon voyage!

P.S. Kai kurie svarbesni procesai gali reikalauti juridinio įgaliojimo patvirtinimo.

### Aktualus vokiškas žodynas

der Vorname – vardas\
der Name – pavardė\
das Datum – data\
die Anschrift – adresas\
die Vollmacht – įgaliojimas\
die Anmeldung – registracija (kartu sutrumpintai reiškia ir gyvenamosios vietos registraciją “Bürgeramt”)\
der Reisepass – pasas\
der Personalausweis – asmens tapatybės kortelė\
der Führerschein – vairuotojo pažymėjimas\
vollmachtgebende – teisę suteikiantis\
bevollmächtigte – teisę gavęs\
die Unterschrift – parašas\
abgeben – atiduoti\
entwertet zurückerhalten – atgauti negaliojantį\
bisherig – ankstesnis\
die Angabe – pasirinkimas

### Šaltiniai

- Berlyno savitarnos svetainė https://service.berlin.de
- Vairuotojo teisių pažymėjimo atsiėmimo procedūra https://service.berlin.de/dienstleistung/350438/
- Vairuotojo teisių pažymėjimo atsiėmimo įgaliojimo šablonas https://www.berlin.de/labo/_assets/kraftfahrzeugwesen/vollmacht-zur-abholung-von-dokumenten_pdf.pdf
- Vollmacht žodynas https://allaboutberlin.com/glossary/Vollmacht
- Bürgeramt žodynas https://allaboutberlin.com/glossary/B%C3%BCrgeramt

***

*...Aš norėjau, kad mano filmai gintų žmoniškumą, įrodinėjau, kad žmogus -- ne varžtelis kažkokiom statybom. Gal dėl to filmuose kalbu apie tai, kad mūsų šeima matė tiek bėdų, nešvaros, tėvo gyvenimas Sibire sulaužytas. Kai pradėjau dirbti, aš norėjau išsivalyti iš to, ką patyriau. Priešinausi žmogaus niekinimui, supranti?*

Iš pokalbio su Arūnu Žebriūnu 2010 m. liepos 4 d. ligoninės palatoje Nr. 253 iš Rūtos Oginskaitės knygos "Žebriūnas. Nutylėjimai ir Paradoksai".
