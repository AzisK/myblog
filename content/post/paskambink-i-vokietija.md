---
title: Paskambink į Vokietiją
description: Paskambink į Vokietiją iš Lietuvos be vargo
date: 2023-06-26T00:00:00Z
author: Ąžuolas Krušna
tags: ["Vokietija", "Skambučiai"]
---

03085400296

Štai toks numeris yra pasiskambinti tikrai neblogam dantistui Berlyne, jis ir angliškai šneka. Straipsnis, žinoma, ne apie tai, tačiau tebūnie tai tikras atvejis ir reklama šiam odotologui Tri Tai Huynh. Šis numeris prieinamas Google Maps, taigi yra viešas internete, tuomet leidžiu sau jį ir čia palikti.

Visgi vis tiek visuomet patarčiau įvertinti specialistų siūlymus ir galiausiai nuspręsti pačiam. Man siūlė traukti dantį, nes žandikaulyje yra uždegimas, tačiau Lietuvoje specialistė pasakė, jog mano, kad mano dantis sugis. Sakė, kad 90 proc. atvejų sugyja. Tikiuosi, taip bus ir mano dančiui. Taigi galiausiai aš pas Tri danties nesitraukiau, nors jis man taip siūlė ir turėjo tokią intenciją. Galimai endodontija ne jo stiprioji sritis. Nutariau gydytis Lietuvoje.

Gerai, grįžtam prie numerio. Skambinu. Po kelių sekundžių girdžiu: "pyyp pyyp pyyyp".

Žinau, šiuo numeriu galiu paskambinti tik iš Vokietijos. Esu Lietuvoje. Šiandien esu susitaręs vizitui. Jeigu neateisiu, turėsiu susimokėti už neatvykimą. Tikrai nenoriu gaišinti kitų žmonių laiko, klaidinti, patirti finansinių nuostolių, todėl turiu paskambinti ir atšaukti vizitą.

Gerai, skaidom numerį.

0 30 85 40 02 96

Vokietijoj skirtingos žemės turi skirtingus kodus skambučiams. 30 yra Berlyno žemių kodas. 0 rašomas priekyje kaip kad 8 rašomas priekyje Lietuvoje (dabar yra keičiama į 0). O po 030 esantys skaitmenys yra tikrasis odontologijos kabineto numeris.

Žemiau galime matyti įvairių Vokietijos vietų kodus

![Germany area codes](../germany_area_codes.png)

Taigi kaip į jį paskambinti iš Lietuvos?

Išsiaiškinom, kad 30 yra Berlyno kodas, o po jo esantis numeris yra kabineto numeris. Skambinant iš užsienio reikia nuimti priekinį 0 ir prirašyti tartautinį Vokietijos kodą +49 arba 0049. Taigi galutinis mano numeris skambinant iš Lietuvos yra

- 00 49 30 85400296

arba

- +49 30 85400296

Berlyne gyvendamas galėčiau į vietinį numerį paskambinti nevesdamas nei vieno kodo --- vietinio ir tarptautinio --- 85400296.

Beliko tik pasakyti, kad norėčiau atšaukti savo vizitą.

### Kaip paskambinti policijai Vokietijoje?

Randu, kad jeigu ne skubu, tai galima paskambinti policijai šiuo numeriu +49 30 9018 22010. Nelaimės atveju geriau skambinti 110 iš Vokietijos.

### Kaip paskambinti į nemokamą numerį Vokietijoje?

Nemokami numeriai Voietijoje prasideda su 0800. Pavyzdžiui, 0800 285 85 85. Pagal anksčiau pateiktą pavyzdį vedame +49 800 285 85 85 arba 0049 800 285 85 85 ir kalbame.

### Kaip paskambinti į trumpąjį numerį Vokietijoje?

Dar nežinau, ar įmanoma paskambinti į trumpąjį Vokietijos numerį iš Lietuvos. Atnaujinsiu, kai išsiaišinsiu.

Viską gražiai aprašyti labai padėjo šis Berlyno gyvenimo [gidas](https://allaboutberlin.com/guides/dial-phone-numbers-germany).

_May the force be with you_
